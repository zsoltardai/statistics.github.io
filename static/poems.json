[
  {
    "id": "poem-584178b821486",
    "title": "Ál(szent)",
    "context": "Mily gyönyörű az élet, annak ki nem áll ellent a kéjnek.\nMily mámorító a bánat, annak ki okozza a keserves éjszakákat.\nMi lehet tragédia abban, mely boldogságot kínál egy keserves pillanatban?\nMi értelme lehet annak a világnak, mely el tiporja azt ki nem részese a norma hazugának?\nMiért az álszent az érték, mely szentnek titulálva magát megveti azt ki elhajítja állarcát?\nMiért bűn az ha valaki nem gyűlöl, s szeretve próbál békét teremteni e évezredes dühből?\n¿Mennyit ér az hazug emberség?"
  },
  {
    "id": "poem-229baddb4ac03",
    "title": "Szédület",
    "context": "Egy bohóc ki egyes egyedül áll a színpadon,\nkinek nem tapsol senki csupán az üresség kongó magánya tölti meg a termet.\n\nÍgy érzem magamat én is e szomorú borús őszi reggelen,\nmelyen nem kelet fel számomra a nap,\ns a sötét homály lepi el reményekkel szédített lelkem.\n\nBú és bánat keserű ízét érzem a reggeli kávé mellett miközben próbálom felidézni a napokat,\nmelyeket mosolyod reménye édesített meg akárcsak az ajkaimon lepergő mámoros bor.\n\nDe az emlék csupán a múlt, egy szörnyű, kínzó és a mélybe rántó árny, mely életemre tör, s elragad a szomorúság melyre nincsen gyógyír E kerek világon.\n\nVéget ért az utolsó felvonás és nem töri meg taps a csendet, csupán a lelkem lehangoló sírása az mi énekre bírja a hegedű húrjait.\n\nFogytán a levegő végéhez ért az élet, ami nem is baj hiszen ebből nem is igazán kérek, jó lesz (hogyne), szép lesz (na persze),\nkihunyóban a fény mellyel satnya testem próbál szédíteni akárcsak TE tetted azt velem."
  },
  {
    "id": "poem-642b983de2e07",
    "title": "Vak ábránd",
    "context": "Bánatos hegedű húrját pengeti a szél,\nszomorú dallama sok helyre elér.\n\nA dallam, mely az ember szívébe mar,\nnem kevesebbet, de egy érzelmet takar.\n\nBúsan tekint lelkem a sötét tájra,\nmelyet az önkény szava bocsátott eme szürke homályba.\n\nTalán a sötétet egyszer elárasztja a fény, minden szép lesz, s a természet újra életre kél."
  }
]